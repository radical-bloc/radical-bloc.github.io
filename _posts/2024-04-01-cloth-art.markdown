---
layout: single
title:  "Open call για έργα από ύφασμα // Καλλιτεχνικό εργαστήρι Κινηματικού Μπλοκ 
για το EuroPride 2024"
date:   2024-04-01 23:23:23 +0300
categories: lgbt art
---
Το Κινηματικό Μπλοκ στο EuroPride 2024- Thessaloniki διοργανώνει ένα διήμερο πολιτικό και κοινωνικό εικαστικό εργαστήριο με θέμα την “Ορατότητα στον αστικό χώρο”, το οποίο θα λάβει χώρα την εβδομάδα του Europride 2024 (21-29 Ιουνίου).
Παίρνοντας έμπνευση από το NAMES Project AIDS Memorial Quilt θα επιχειρήσουμε να δημιουργήσουμε ένα συλλογικό έργο με βάση κομμάτια υφασμάτων, το οποίο θα συνδιαμορφωθεί από τα συμμετέχοντα άτομα. Οι πρακτικές δημιουργίας περιλαμβάνουν in situ πλέξη υφαντών, ράψιμο, στένσιλ, σχέδια σε ύφασμα κ.α., ενώ επίσης υπάρχει η δυνατότητα για όσα άτομα δεν μπορούν να παραβρεθούν τον Ιούνιο, να μας στείλουν μέχρι τις 20/05 τα έργα τους (η αποστολή των έργων γίνεται με δικά σας έξοδα). Απαραίτητο είναι τα έργα να είναι από υλικό που να μπορεί να ραφτεί, καθώς στο τέλος όλα τα κομμάτια υφάσματος θα ενωθούν μεταξύ τους για να δημιουργήσουν ένα τεράστιο εικαστικό έργο-υφαντό. Οι διαστάσεις δεν έχουν όριο. Όσο πιο πολλά και μεγάλα, τόσο πιο ορατό και μεγάλο θα είναι το συλλογικό έργο! Η βασική θεματική είναι η ορατότητα των ΛΟΑΤΚΙ+ ατόμων/ καλλιτεχνών και οποιαδήποτε έκφραση παρουσιάζεται μέσω του έργου σας είναι αποδεκτή. Δεν είναι απαραίτητο το καλλιτεχνικό υπόβαθρο των συμμετεχόντων, και στο εργαστήριο μπορούν να λάβουν μέρος ατομικότητες, που απλώς θέλουν να συνεισφέρουν με τον τρόπο τους (ακόμα και ένα προσωπικό υφασμάτινο αντικείμενο είναι αποδεκτό).
Κάποιες ερωτήσεις οι οποίες αποσκοπούν στο να δοθεί ένα γενικό πλαίσιο δημιουργίας είναι:
Τι μήνυμα νιώθεις ότι θες να πεις στον κόσμο;
Πώς είναι να είσαι ΛΟΑΤΚΙ+ καλλιτέχν@ στην Ελλάδα; Υπάρχουν ευκαιρίες;
Υπάρχει δημόσια ΛΟΑΤΚΙ+ τέχνη; Είναι ορατοί οι ΛΟΑΤΚΙ+ καλλιτέχνες;

Για περισσότερες πληροφορίες σχετικά με την αποστολή των έργων και οτιδήποτε άλλο: <radopencall@gmail.com>

Για αποστολή των έργων μέσω ταχυδρομείου, στείλετε στην παρακάτω διεύθυνση:
Φωτοτυπείο "Bandiera Rossa", Μελενίκου 25, 54635, Θεσσαλονίκη
Χάρης Παπαδόπουλος, Κική Σταματόγιαννη.

Υπάρχει η δυνατότητα να αφήσετε τα έργα σας και αυτοπροσώπως στο "Bandiera Rossa", Δευτέρα με Παρασκευή 11-7 και Σάββατο 12-5.

### Κινηματικό Μπλοκ στο EuroPride - Thessaloniki 2024
